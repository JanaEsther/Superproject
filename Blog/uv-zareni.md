---
layout: layouts/clanek.njk
title: UV záření
date: 2024-01-02T14:30
perex: Ultrafialové záření je neviditelné elektromagnetické záření o vlnové délce 400 – 4 nm a frekvenci 1015 - 1017Hz.. Je součástí slunečního spektra ( méně než 5%) a nachází se mezi viditelným slunečním zářením a rentgenovými paprsky.Je také produkováno uměle obloukovými lampami např. rtuťovými.
---


Ultrafialové záření je tvořeno třemi složkami: UVA,UVB a UVC.

**UVA ( 320 – 400 nm)** – tato složka vyvolává podráždění až poškození pokožky a má vliv na možný vznik melanomu - zhoubného nádoru z pigmentových buněk kůže (melanocytů).

**UVB (280 – 320 nm)** – je silnější záření, které má vyšší intenzitu v létě a je častou příčinou spálení od slunce a také kožního karcinomu.

**UVC ( pod 280 nm)** – je nejsilnější a nejvíce škodlivá složka UV záření.Většina UVB a UVC záření je pohlcena ozónovou vrstvou předtím než dosáhne zemského povrchu.Část záření, která pronikne ozónovou vrstvou je zachycena běžným okenním sklem nebo odražena oblečením.

## Světelné spektrum

![světelné spektrum](/images/spektrum.jpg)

### Mechanismus účinku UV záření

- poškození DNA, RNA, proteinů, enzymů a dalších důležitých makromolekul
- zástava replikace genetické informace a množení bakterií
- znemožnění reparace poškozených nukleových kyselin a tím  opětovného pomnožení mikroorganismů

**UV záření účinně eliminuje řadu bakterií, virů a parazitů:**

- Staphyloccocus aureus, Staphyloccocus feacalis, Staphyloccocus epidermidis
- Streptoccocus hemolyticus, Streptoccocus lactis
- Agrobacterium tumefaciens, Bacillus megaterium, Bacillus subtillis, Clostridium Tetani, Corynebacterium diphteriae, Legionella pneumophila, Legionella bozemanii, Legionella dumoffil, Legionella micdadel
- Escherichia coli, Bacillus anthracis,Salmonella anteritidis, Salmonella paratyphi, Salmonella typhimurium, Seratia marcescens, Shigella dysenteriae, Shigella Flexneri, Shigella sonnel, Salmonella paratyphi, Salmonella typhimurium, Seratia marcescens, Shigella dysenteriae, Shigella Flexneri, Shigella sonnel
- Klebsiella pneumoniae, Pseudomonas aeruginosa, Vibrio cholerae, Proteus vulgaris.
- Rotaviry, polioviry, virus hepatitidy A, coksackie viry.

**Dávky uv záření o vlnové délce 254 nm v mikrowattech nezbytné pro zničení 99,9% různých mikroorganismů.**

### Proces

1.Voda přitéká do nerezové nádrže, kde je vystavena UV záření.Nízkotlaká UV lampa – 11 W (výrobce firma Phillips,Holands) používaná pro tento typ germicidní dezinfekce je zdrojem záření o vlnové délce l = 253,7 nm, které zničí téměř 99,9% všech bakterií, protozoí, virů a jiných mikroorganismů.UV záření proniká ochrannou bariérou, kterou tvoří cytoplazmatická membrána, do jádra a napadá DNA, kterou fotochemicky poškodí a tím zastaví jakoukoli její další replikaci a napadená buňka odumírá.


![lampa](/images/lampa.jpg)

2.Tímto procesem se mimo jiné inaktivují původci infekčních onemocnění přenosných alimentární cestou ( tj. kontaminovanou vodou, potravinami) jako koliformní bakterie, vibrio cholerae ( původce cholery), viry hepatitidy A a další.

3.Vlastní UV lampa je umístěna v křemíkovém pouzdře,které slouží k udržování ideální pracovní teploty a současně zabraňuje přímému kontaktu UV lampy s vodou.

4.V nádrži voda je voda vystavena dávce UV záření.Pro účinnou dezinfekci je potřebná minimální dávka 16 000 µWatt/s/cm2.

5.Tato metoda dezinfekce nemění chemické ani fyzikální vlastnosti vody, nemá vliv na její chuť ani na obsah minerálů ve vodě.

### Výhody použití UV záření k dezinfekci vody

- Velmi účinná dezinfekce bez použití toxických a drahých chemikálií
- Okamžitý účinek
- UV záření je tvořeno třemi složkami.UV-C záření je germicidní a to znamená, že ničí bakterie, viry a jiné patogeny rozkladem jejich DNA a tím zabrání jejich dalšímu rozmnožení.
- Mimořádná spolehlivost
- Jednoduchá obsluha
- Velmi nízké provozní náklady
- Minimální údržba

### Aplikace UV záření

- Pitná voda
- Septické systémy
- Koupaliště a lázně
- Rybí sádky
- Veterinární praxe
- Lékařství
- Produkce balených nápojů
- Laboratoře
- Potravinářství
- Čističky odpadních vod
- Elektronika
